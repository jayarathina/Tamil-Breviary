## முன்னுரை
### பழையது
இன்று நம் திருஅவை புனித மார்த்தா அவர்களை நினைவுகூறுகின்றது. மரியாவுக்கும், லாசருக்கும் சகோதரியான இவர் ஆண்டவரைப் பரிவன்புடன் வரவேற்று, கருத்துடன் அவருக்கு பணிவிடை புரிந்தார். இவருடைய மன்றாட்டை ஏற்று, இயேசு இவருடைய சகோதரரை உயிர்த்தெழச் செய்தார். 

###புதியது
இன்று புனிதர்கள் மார்த்தா, மரியா மற்றும் இலாசர் ஆகியோரின் நினைவை  கொண்டாட  திருத்தந்தை பிரான்சிஸ் பணித்துள்ளார்.
பெத்தானியாவில் வாழ்ந்த இவர்களில், மார்த்தா, ஆண்டவர் இயேசுவை பரிவன்புடன் வரவேற்று, உபசரித்தார், மரியா அவர் சொல்வதைக் கவனமுடன் கேட்டுக்கொண்டிருந்தார், இலாசர் அவரால் உயிர்ப்பிக்கப்பட்டார் என்று, நற்செய்தியாளர் யோவான் கூறுகிறார்.
இம்மூவரைப்போலவே நாமும் இயேசுவுக்குச் சான்றுபகர்ந்து வாழ இந்த காலை வழிபாட்டில் மன்றாடுவோம்.

## செக்கரியாவின் பாடல் முன்மொழி 
மார்த்தா இயேசுவிடம், "ஆண்டவரே நீரே மெசியா! நீரே இறைமகன்! நீரே இவ்வுலகிற்கு வர இருந்தவர்!" என்றார். 

## கன்னிமரியாவின் பாடல் முன்மொழி 
மார்த்தாவிடமும் அவருடைய சகோதரியான மரியாவிடமும் அவளுடைய சகோதரரான லாசரிடமும் இயேசு அன்பு கொண்டிருந்தார்.  
