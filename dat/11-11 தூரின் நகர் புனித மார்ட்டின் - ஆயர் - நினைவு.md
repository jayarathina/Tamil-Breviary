## அழைப்புப் பல்லவி
புனித மார்ட்டினை மாட்சிப்படுத்தும் இந்நாளில், வாருங்கள் கடவுளாகிய ஆண்டவரை நாம் போற்றுவோம்

###காலைப் புகழ்

## பாடல்
திருத்தூ தர்நிகர் அருள்மார்ட் டினே, 
ஆர்ப்பரித் துரைத்தோம், உம்பெயர் புகழ்ந்தோம்; 
இப்புவி வாழ்ந்தால் சீடனாய், அல்லால் 
இறப்பதே சிறப்பெனக் கருதினீர், போற்றி!

அன்றுநீர் செய்தவை இன்றும் செய்கவே; 
என்றும் எரிகவே ஆயரில் அன்புத்தீ; 
பொன்றாப் புகழுடன் திருச்சபை மிளிர்க; 
பொல்லாப் பேயின் சதிகள் ஒழிக.

மும்முறை முளைத்தெழு தீதினை வென்றீர்; 
தின்மையில் மூழ்கிடும் எமை எழுப் பிடுவீர்; 
உம்உடை, ஏழைக் குதவிடப் பகிர்ந்தீர்; 
எம்உடை யாகிட நீதியை அளிப்பீர்.

ஒருகால் உமதாய் இருந்த மாண்பினைத் 
தருவீர் இந்நாள் தயவாய் ஆயர்க்கு; 
பெருமிடர், நெருக்கடி, எதிர்ப்புகள் அனைத்தும் 
இருக்குமிடம் தெரியா தொழித்து உதவுக.

மூவொரு இறைவா, உம் பெயர் போற்றி, 
பூவில்மார்ட் டினார் உமைப்புகழ்ந் தேத்தினார்; 
தாவிஉம் தாளினைப் பற்றிட எமக்குத் 
தூயவர் அவரே துணைநிற் பாரே. ஆமென்.


**மு. மொ. 1:** புனித மார்ட்டினே, கடவுளின் மறைப்பணியாளரே, என் தந்தையின் ஆட்சி உம்மை ஏற்றுக்கொள்ளக் காத்திருக்கின்றது, அல்லேலூயா. 

**மு. மொ.  2:** எப்பொழுதும் விண்ணகம் நோக்கிய கண்களோடும் விரித்த கைகளோடும் இடைவிடாது இறைவேண்டல் செய்து கொண்டிருந்தார், அல்லேலூயா. 

**மு. மொ. 3:** ஆபிரகாம் அருகிலே மார்ட்டீன் மகிழ்ச்சியுடன் வரவேற்கப்படுகிறார். ஒருகாலத்தில் ஏழ்மையும் எளிமையும் கொண்ட மார்ட்டின் இப்போது செல்வராக விண்ணகம் நுழைகிறார், அல்லேலூயா.

### அருள்வாக்கு
**எபி 13:7-8**
உங்களுக்குக் கடவுளின் வார்த்தையை எடுத்துச் சொன்ன உங்கள் தலைவர்களை நினைவுகூருங்கள். அவர்களது வாழ்வின் நிறைவை எண்ணிப் பார்த்து நீங்களும் அவர்களைப்போல நம்பிக்கையுடையவர்களாய் இருங்கள். இயேசு கிறிஸ்து நேற்றும் இன்றும் என்றுமே மாறாதவர். 

### சிறு மறுமொழி 

**முதல்: ** எருசலேமே, உனக்குப் படைக்காவலரை நியமித்துள்ளோம்.
**எல்:** எருசலேமே, உனக்குப் படைக்காவலரை நியமித்துள்ளோம்.
**முதல்:** அவர்கள் இரவு பகலாய் ஆண்டவருடைய பெயரைப் புகழ்ந்துகொண்டிருப்பார்கள்.
**எல்:** எருசலேமே, உனக்குப் படைக்காவலரை நியமித்துள்ளோம்.
**முதல்:** தந்தைக்கும்... 
**எல்:** எருசலேமே, உனக்குப் படைக்காவலரை நியமித்துள்ளோம்.

### செக்கரியாவின் பாடல் 
**முன்மொழி**
ஆண்டவருடைய அரசை உடைமையாக்கிக் கொள்ளும் இம்மனிதர் எத்துணை பேறுபெற்றவர். இதை முன்னிட்டுத் தூதர்கள் அக்களித்து, அதிதூதர்கள் அகமகிழ்ந்து, தூயவர்களின் அணி புகழ்ந்து, கன்னியர் கூட்டம் வரவேற்றுப் பாடுவதாவது,"நீர் எங்களோடு என்றென்றும் தங்கும்”. 

### மன்றாட்டுகள்
நல்லாயராம் கிறிஸ்து தம் ஆடுகளுக்காகத் தம் உயிரைக் கொடுத்தார்; நன்றி நிறைந்த இதயத்தோடு நாம் அவரைப் புகழ்ந்து மன்றாடுவோம்.
எல்: ஆண்டவரே, உம் மக்களின் வாழ்வை வளப்படுத்தியருளும்.

எங்கள் ஆண்டவராகிய கிறிஸ்துவே, எங்கள் மீது நீர் கொண்டிருக்கும் அன்பை உம் புனித மேய்ப்பரில் வெளிப்படுத்துகிறீர் - அவர்கள் வழியாக நீர் காட்டும் பாதுகாப்பை நாங்கள் என்றும் இழக்காமல் இருப்போமாக.
உமது புனித ஊழியர் வழியாக எமது உள்ளங்களின் ஆயராக நீர் எம் நடுவே இருக்கிறீர் - அவர்கள் தரும் போதனை, ஊக்கம் இவற்றின் வழியாக எங்களை வழிநடத்த மறவாதேயும்.
உம் மக்களை வழிநடத்தும் புனிதரில் உள்ளத்தையும் உடலையும் குணப்படுத்துகின்ற உம்முடைய ஆற்றலை நீர் வெளிப்படுத்துகிறீர் - புனிதத்தில் எம் வாழ்வைப் புதுப்பிக்க எந்நாளும் எம்மோடு இருந்தருளும்.
புனிதரின் முன்மாதிரியால் உம் இறைமக்களுக்கு ஞானத்தையும் அன்பையும் கற்பிக்கிறீர் - எம் மேய்ப்பர் வழியாக புனிதத்தில் முழு வளர்ச்சி பெற எங்களுக்கு உதவி செய்யும்.

### ஆண்டவரின் இறைவேண்டல்

### இறுதி மன்றாட்டு 
எல்லாம் வல்ல ஆண்டவராகிய கடவுளே! ஆயரான புனித மார்ட்டினுடைய வாழ்வினாலும் இறப்பினாலும் மாட்சி அடைந்தீரே; எங்கள் உள்ளங்களில் உமது அருளின் வியத்தகு செயல்களைப் புதுப்பித்து, நாங்கள் வாழ்விலும் இறப்பிலும் (உமது இறை அன்பிலிருந்து பிரிந்திருக்க விடாதேயும். உம்மோடு... 

## மாலைப் புகழ்  - Incomplete

**மு.மொ.2** ஆண்டவரே உம் மக்களுக்கு நான் இன்னும் தேவையானால் உமது பணியை ஆற்ற நான் மறுக்கவில்லை. உமது திருவுளம் நிறைவேறுவதாக.

என் நெஞ்சே நீ ஆண்டவரே நீ போற்றிடு
நான் உயிரோடு உள்ளளவும் 
ஆண்டவரே போற்றிடுவேன்
என் வாழ்நாளெல்லாம் என் கடவுளைப் 
புகழ்ந்து பாடிவேன் 

ஆட்சித் தலைவர்களை நம்பாதீர்கள்:
உன்னை மீட்க இயலாத மானிட மக்களை 
நம்ப வேண்டாம்.
அவர்களின் ஆவி பிரியும்போது
தாங்கள் தோன்றிய மண்ணுக்கே
அவர்கள் திரும்புவார்கள்;
அவர்களின் எண்ணங்கள் அந்நாளில் அழிந்துபோம்.

யாக்கோபின் இறைவனைத்
தம்; துணையாகக் கொண்டிருப்போர் பேறுபெற்றோர்;
தம் கடவுளாகிய ஆண்டவரையே
நம்பியிருப்போர் பேறுபெற்றோர்.
அவரே விண்ணையும் மண்ணையும் கடலையும் 
அவற்றிலுள்ள யாவற்றையும் உருவாக்கியவர்;

என்றென்றும் நம்பிக்கைக்கு உரியவரும் அவரே!
ஒடுக்கப்பட்டோருக்கான நீதியை 
ஆண்டவர் நிலைநாட்டுகின்றார்;
பசித்திருப்போருக்கு அவர் உணவளிக்கின்றார்;
சிறைப்பட்டோருக்கு அவர் விடுதலை அளிக்கின்றார்.

பார்வையற்றோரின் கண்களை
ஆண்டவர் திறக்கின்றார்;
தாழ்த்தப்பட்டோரை அவர் உயர்த்துகின்றார்;
நீதிமான்களிடம் அவர் அன்புகொண்டுள்ளார்.
அயல்நாட்டினரை ஆண்டவர் பாதுகாக்கின்றார்;
அனாதைப் பிள்ளைகளையும் கைம்பெண்களையும் 
அவர் ஆதரிக்கின்றார்;

பொல்லாரின் வழிகளையோ அவர் அழித்துவிடுகின்றார்.
சீயோனே! உன் கடவுள், என்றென்றும்,
தலைமுறை தலைமுறை ஆட்சி செய்வார். 